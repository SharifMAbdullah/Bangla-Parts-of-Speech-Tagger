চলতি বছরের প্রথম ত্রৈমাসিকের অর্থনৈতিক পরিস্থিতির পর্যালোচনায় এমসিসিআই এসব কথা বলেছে। 
প্রতিবেদনে বলা হয়েছে, দেশে বৈদেশিক মুদ্রার সংকট থাকলেও চলতি বছরের প্রথম ত্রৈমাসিকে সামষ্টিক অর্থনীতির
সূচকগুলো ভালো অবস্থায় আছে।দেশের অর্থনৈতিক পরিস্থিতি বিশ্লেষণের পাশাপাশি বেশ কিছু সূচকের পূর্বাভাস 
দিয়েছে এমসিসিআই। তারা বলছে, চলতি মে ও জুন মাসে দেশের রপ্তানি আয় বেড়ে দাঁড়াতে পারে যথাক্রমে ৪৮২ কোটি ও ৪৯১ কোটি ডলার। একই সময়ে আমদানি ব্যয় বেড়ে দাঁড়াতে পারে ৭৭৯ কোটি ও ৭৮৫ কোটি ডলার। অর্থাৎ আমদানি ব্যয় ও রপ্তানি আয়ের মধ্যে বড় ধরনের পার্থক্য থেকেই যাবে। 
আর এ সময়ে দেশে প্রবাসী আয় আসতে পারে যথাক্রমে ২০৬ ও ২১৬ কোটি ডলার।