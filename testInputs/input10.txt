হালে খাবারটি বার্গার নামে পরিচিত হলেও এর আসল নাম কিন্তু আরেকটু বড়—হামবার্গার। 
শব্দটির উৎপত্তি জার্মানির শহর হামবুর্গ থেকে। একসময় প্রচুর জার্মান নাগরিক অভিবাসী হয়ে যুক্তরাষ্ট্রে পাড়ি জমাত। 
তাদের বলা হতো ‘হামবার্গার’; যেমন লন্ডন থেকে আগত ব্যক্তিদের বলা হতো ‘লন্ডনার’। এই অভিবাসীদের তৈরি 
রেসিপিই গোটা যুক্তরাষ্ট্রে একসময় জনপ্রিয় হয়ে ওঠে। তবে দারুণ এ খাবার উদ্ভাবনের মূল কৃতিত্ব কিন্তু মধ্য 
এশীয় মঙ্গোল-তাতার জাতির। যাহোক, জার্মানদের হাত ধরে যুক্তরাষ্ট্রে এসে এটি জনপ্রিয় হয়। 
১৯০৪ সালে সেন্ট লুইসে অনুষ্ঠিত ওয়ার্ল্ড ফেয়ারের মাধ্যমে বহির্বিশ্বে ছড়িয়ে পড়ে এর জনপ্রিয়তা।