এ পর্যন্ত এই আইনের খসড়ার বিষয়ে যা জানা যায়, 
তা হচ্ছে ১৮ থেকে ৫০ বছর বয়সী ব্যক্তিরা নির্দিষ্ট একটি চাঁদা দিয়ে পেনশনের জন্য নিবন্ধিত হবেন। 
ন্যূনপক্ষে ১০ বছর এ চাঁদার ধারাবাহিকতা থাকলে তাঁরা নির্দিষ্ট বয়সসীমা অতিক্রম করার পর 
রাষ্ট্রীয় পেনশন পাওয়ার উপযুক্ততা অর্জন করবেন। তা ছাড়া বেসরকারি খাতকে পেনশন-ব্যবস্থায় 
অন্তর্ভুক্তিরও একটি পথরেখা করা হচ্ছে বলে জানা গেছে। পেনশন আইন ও এ-বিষয়ক নীতিমালা চূড়ান্ত 
করার আগে জনমত গ্রহণ ও বিশেষজ্ঞ পরামর্শ গ্রহণের প্রয়োজন রয়েছে। সংশ্লিষ্ট মন্ত্রণালয়কে বলব, 
মন্ত্রিপরিষদে পেশ করার আগে খসড়া আইনটি জনমতের জন্য প্রকাশ করুন। নির্দিষ্ট সময়ের পর জনমতগুলো সন্নিবেশ 
করে আইনের চূড়ান্ত খসড়া মন্ত্রিপরিষদের অনুমোদনের জন্য পেশ করুন