অ্যান্টার্কটিকা যাওয়ার পরিকল্পনা শুরু বছর পাঁচেক আগে। 
কোনো এক সন্ধ্যায় শারমীন টিভিতে ডকুমেন্টারি দেখতে দেখতেই বলল, অ্যান্টার্কটিকা যেতে হবে। 
খোঁজ নিয়ে জানলাম, যাওয়া যায় বটে, তবে খরচ অনেক। এমনিতেই প্রতিবছর নানা দেশ ঘুরে বেড়াচ্ছি, 
তার ওপর এত খরচের ধাক্কা সামলানো কঠিন। কিন্তু যেতেও তো মন চায়!তখন দুজনে মিলে অভিযানের 
অর্থসংস্থান নিয়ে ভাবতে বসলাম। শারমীন জানাল, সে আলাদা করে জমাবে। বছর তিনেকের মধ্যে যা জমল, 
তা দিয়ে দুজনে আরামে পাঁচ থেকে ছয়টি দেশ ভ্রমণ করতে পারতাম। কিন্তু জমানো সে টাকাও অ্যান্টার্কটিকা 
ভ্রমণব্যয়ের অর্ধেক। তবে সে সমস্যারও সমাধান হলো।