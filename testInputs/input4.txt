জেডিএফকে দেওয়া এক সাক্ষাৎকারে ওই আক্ষেপের কথাই বলেছেন ক্রুস। 
শুধু আনচেলত্তিই নয়, নিজের সাবেক কোচ ইয়ুপ হেইঙ্কেসের জন্যেও সহমর্মিতা ঝরেছে ক্রুসের কণ্ঠ থেকে, 
‘ব্যাপারটা হতাশায় যে আনচেলত্তি আর হেইঙ্কেসের ড্রেসিংরুম সামলে রাখার ক্ষমতাটাকেই সবচেয়ে বেশি 
মূল্য দেওয়া হয়। আমার মনে হয় না এমনটা করা উচিত। শুনলে মনে হয় তাঁরা ফুটবলের কৌশল সম্পর্কে কিছুই জানেন না।
 হয়তো তাঁরা অত কঠিন পথে দলকে ফুটবল খেলান না, কিন্তু তাঁরা দলকে কীভাবে ফুটবল খেলাতে চান, 
সে বিষয়ে যথেষ্ট নিঃসন্দেহ। দল কীভাবে রক্ষণ সামলাবে, খেলবে ও আক্রমণ করবে, সে ব্যাপারে তাঁদের প্রত্যেকেরই 
সুস্পষ্ট ধারণা আছে। কিন্তু তাঁদের নিয়ে যখন কথা হয়, তখন মানুষ এসব ভুলে যায়।’